---
lang: pl
layout: post
title:  "Mamy gorzej"
date:   2016-06-18 17:29:03 +0100
categories: luzne
image: "http://www.niechzyjeemma.pl/img/niech-zyje.svg"
alt: "Niech żyje Emma"
short_desc: "Lubimy szukać wymówek. Fajnie poznać kogoś, kto po prostu spełnia marzenia."
---

Mamy jako naród dużo świetnych cech z których jestem bardzo dumna. Ale mamy też pewną przypadłość. Bardzo lubimy skupiać się na tym jak to mamy gorzej
i używać tego jako wymówki dla naszych porażek. 
Bo szkoła źle uczy, bo zły moment w życiu, bo nie ma pracy po studiach... . 
Amerykanin kończąc studia ma dług w wysokości ceny małego mieszkania w Polsce, więc jego wartość netto jest więc dużo niższa niż
polskiego studenta, który kończąc studia na koncie bankowym ma zwykle okrągłe zero. 
On nie będzie marudził, tylko po prostu zakasa rękawy i się za to weźmie. A Ty z dość dużym prawdopodobieństwem już sobie pomyślałeś, że jemu jest łatwiej, bo szybciej tą kasę zarobi. Ja tak pomyślałam.

Ale fajnie poznać ludzi, którzy przypominają, że można inaczej. Studenci katowickiej filmówki chcą przywrócić świetność kultowej Cafe Europa, 
realizując w niej krótkometrażowy film „Niech żyje Emma”. Mają super ekipę, ogarnęli imponującą obsadę i walczą o środki.
Aż postanowiłam dołożyć cegiełkę do ich sukcesu. Oni umieją robić filmy, ale za to ja umiem robić strony. 
Zapraszam na www.niechzyjeemma.pl.

